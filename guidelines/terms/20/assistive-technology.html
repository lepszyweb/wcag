<dt><dfn data-lt="technologie wspomagające">technologie wspomagające</dfn> (w rozumieniu tego dokumentu)
</dt>
<dd>
   
   <p>sprzęt i oprogramowanie, które działa jako <a>program użytkownika</a> lub  współdziała ze standardowymi programami użytkownika, aby zapewnić  
niezbędne osobom z niepełnosprawnościami funkcjonalności, przekraczające 
możliwości standardowych programów użytkownika; 
   </p>
   <p class="note">Inne nazwy: technologie asystujące, technologie pomocnicze;
   </p> 
   <p class="note">Funkcjonalności zapewniane przez technologie wspomagające obejmują alternatywny sposób prezentacji treści (np. mowa syntetyczna lub powiększenie obrazu), alternatywne sposoby wprowadzania danych (np. za pomocą głosu), dodatkowe mechanizmy nawigacji i orientacji oraz transformacji treści (np. w celu uczynienia tabel bardziej dostępnymi). 
   </p>

   <p class="note">Technologie wspomagające często komunikują się ze standardowymi aplikacjami za pośrednictwem specjalnych API.
   </p>
   
   <p class="note">Rozróżnienie pomiędzy popularnymi programami użytkownika a technologiami wspomagającymi nie jest oczywiste. Wiele programów użytkownika głównego nurtu posiada różne rozwiązania wspomagające osoby z niepełnosprawnościami. Główna różnica pomiędzy nimi polega na tym, że programy użytkownika głównego nurtu są ukierunkowane na szerokie i zróżnicowane grupy odbiorców, zarówno z niepełnosprawnościami, jak i bez niepełnosprawności. Natomiast technologie wspomagające skierowane są do wąsko zdefiniowanej populacji użytkowników z określonymi rodzajami niepełnosprawności. Wsparcie świadczone za pomocą technologii wspomagających jest zatem bardziej wyspecjalizowane i nakierowane na odbiorcę z konkretnymi potrzebami. Standardowe programy użytkownika mogą dostarczać technologiom wspomagającym niezbędnych funkcjonalności, takich jak pobieranie treści internetowych z obiektów programowych lub odwzorowanie kodu do postaci przyjaźniejszej dla tych technologii.
   </p>

 
   <p class="example">Technologie wspomagające ważne w kontekście tego dokumentu to między innymi:
   </p>
   
   <ul>
      
      <li>powiększalniki ekranu i inne programy wspomagające czytanie wzrokowe, używane przez osoby ze wzrokowymi, percepcyjnymi i innymi niepełnosprawnościami związanymi z korzystaniem z druku, pozwalające na zmianę czcionek, rozmiaru, rozmieszczenia, koloru, synchronizujące tekst z głosem itp., w celu poprawienia czytelności wyświetlanego tekstu i obrazów;
      </li>


 
      <li>czytniki ekranu, używane przez osoby niewidome do odczytu treści tekstowych za pomocą mowy syntetycznej lub brajla;
      </li>
      
      <li>programy przetwarzające tekst na mowę syntetyczną, używane przez niektóre osoby z niepełnosprawnościami poznawczymi, językowymi i trudnościami w nauce w celu przekształcenia tekstu w mowę syntetyczną;
      </li>
      
      <li>programy rozpoznające mowę, używane przez niektóre osoby z niepełnosprawnościami fizycznymi;</li>
      
      <li>specjalne klawiatury, używane przez osoby z niektórymi niepełnosprawnościami fizycznymi, które symulują standardową klawiaturę (w tym klawiatury specjalne wyposażone we wskaźniki nagłowne, przełączniki, urządzenia dmuchnij/wciągnij (<em lang="en">sip-and-puff</em>)  i inne specjalne urządzenia do wprowadzania danych);
      </li>
      
      <li>specjalne wskaźniki, używane przez osoby z niektórymi rodzajami niepełnosprawności fizycznych w celu symulowania kursora myszy i  naciskania przycisków.
      </li>
      
   </ul>
   
</dd>
